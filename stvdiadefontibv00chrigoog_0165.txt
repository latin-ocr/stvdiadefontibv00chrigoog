-155-'

cum Babrio congruens (cf. ed. Crus. p. 23) de Sole et
Aquilone fabulam narrauit, Babrius denique ipse fab..
71 Mare et 127 Veritatem inducit. Eius generis figuram
'personatam potius quam deam etiam Tycham Babrii
esse credendum est. Vt autem cetera quoque argumenta, ·
quae Crusius (Babr. aet. pag. 231-237) ad Babrium

religionum contemptorem rettulit, recenseantur, primum

fabulas duas 30 et 119, in quibus Mercurius producitur,
commemorat, quibus tamen narrationes gemellas in collec-

tione Halm. inuenire difficile non erit, unde colligendum ι

est tales narrationes in ludis rhetorum uulgatissimas ·
fuisse neque poetae nostro, sed sectae magnae nescio
cui fabulatorum late diffusae deberi. Quod Crusius
monuit Babrium sab. 30 Hermas ludibrio habere, non
uidit argumento plane similem esse fab. Halm. 137, in
qua Mercurio roganti quanti effigiem suam uenderet,
sculptor: »Si Jouis», inquit, »et Junonis statuas emeris,
Mercurii gratis tibi donabo». Etiam fabulam Halm. 2,
quae cum Babrio commune habet quod in utraque
homo Hermam uenalem prostituit, ad effigies illas irri-
dendas pertinere ex fine fabulae apparet, ubi uenditor
dicit se Hermam, imaginem salutarem, uendere uelle,
quod ipse celeri subsidio egeret, deus autern tarde '
succurrere soleret. Fabulam Babr. 119 uere impiam -
esse Crusio assentiri necesse erit, sed ne huic quidem
narrationi componendae exemplar argumentum simile
proferens defuisse et auctor ipse Crusius est, quum
(Babr. aet. p. 232 adn. 1) dicit »imperatorum aetate
factum esse ut uulgus, cum res minus prospere cessissent,
simulacra deornm castigaret, abiceret, diffringeret», et
ex aliis fabulis apparet, quae ostendunt Mercurium haud
raro ioco et risui populi obnoxium fuisse. Vt fab. Halm.
315 uiator quum professus esset se, quidquid inuenisset,
dimidiam eius partem Mercurio sacrificaturum csse, pera,

 

